INTERFACCIA UTENTE
==================

Edumips64 offre un'interfaccia utente facile da utilizzare, presentandosi con 
una frame contenente 6 finestre principali. Le finestre  visualizzano 
informazioni differenti sull'esecuzione del programma.

L'interfaccia ricalca abbastanza fedelmente quella di WinMIPS64.

-----------------
   Le finestre
-----------------

Pipeline
--------
Questa finestra rappresenta lo stato attuale della pipeline, mostrando quale
istruzione si trovi in ciascuno degli stadi della pipeline.
I cinque stadi sono rappresentati in tutte le finestre utilizzando colori
diversi, che possono essere personalizzati tramite la finestra di dialogo delle
impostazioni.
Attualmente gli stadi FP (virgola mobile) non sono utilizzati perché nonc'è
supporto FP in EduMIPS64.

Cicli
-----
Questa finestra mostra i cambiamenti che si verificano nella pipeline man mano
che la simulazione va avanti. Sulla parte sinistra ci sono le istruzioni
eseguite, e sulla parte destra c'e' la sua situazione nella pipeline. E'
possibile immaginare le colonne come slot temporali, e quindi ogni colonna
rappresenta la fotografia della pipeline in un certo step di simulazione, così
come sarebbe rappresentato nella finestra della Pipeline.

Registri
--------
Questa finestra mostra la situazione dei registri della nostra CPU virtuale,
includendo GPR e FPR. 
Un singolo click su un registro mostra il valore decimale di quest'ultimo nella
barra di stato, mentre il doppio click permette di modificarne il valore. E'
necessario inserire il nuovo valore in esadecimale.
Dato che non c'e' supporto per le operazioni in virgola mobile, i registri FPR 
sono sempre a zero, e non sono modificabili.

Dati
----
Questa finestra mostra la situazione della memoria.
La prima colonna contiene l'indirizzo della cella di memoria, espresso in
esadecimale; la seconda contiene la rappresentazione esadecimale del contenuto
della cella; la terza contiene l'etichetta e la quarta contiene i valori che la
cella dovrebbe contenere, così com'è scritto nel file sorgente aperto.
Un singolo click su una cella di memoria mostra il valore decimale di
quest'ultima nella barra di stato, mentre un doppio click permette di
modificarne il valore. Comunque la modifica non influira' sul contenuto della
quarta colonna, che e' puramente descrittivo.

Codice
------
Questa finestra mostra il codice sorgente del programma caricato.
La prima colonna contiene l'indirizzo esadecimale dell'istruzione; la seconda
contiene la rappresentazione esadcimale dell'istruzione; la terza contiene
l'etichetta dell'istruzione; la quarta contiene la rappresentazione testuale
dell'istruzione e la quinta contiene il commento dell'istruzione, così com'e'
scritto nel codice sorgente.

Statistiche
-----------
Questa finestra mostra le statistiche d'esecuzione del programma. Le etichette
spiegano il significato dei numeri che vi stanno accanto.

------------
   I menu
------------

FILE
----
-  Apri (CTRL + O):  Carica un file da mandare in esecuzione.
-  Resetta (CTRL + R): Resetta i valori caricati  del programma aperto.
-  Scrivi Dinero tracefile (CTRL +  D): Permette di creare un tracefile per 
   DineroV in formato xdin, contenente informazioni sugli accessi in memoria 
   (dati ed istruzioni) effettuati dal programma corrente.  La funzionalita' e'
   disabilitata finche' non si completa l'esecuzione del programma corrente.


ESEGUI
------
Queste opzioni non sono selezionabili finche' non viene caricato un file.

- Ciclo Singolo (F7):  Esegue uno step di simulazione.
- Cicli Multipli (F8): Esegue piu' step di simulazione. Il numero degli step viene 
  impostato nel menu Configura.
- Completa (F4):  Esegue il programma fino alla fine.
- Ferma (F9):  Blocca l'esecuzione del programma lanciato con F4 o F8.

CONFIGURA
---------
E' possibile aprire la finestra di dialogo "Impostazioni", che permette di
impostare le seguenti opzioni:
- Passi Multipli (CTRL + T): Imposta il numero di cicli per i Cicli Multipli.
- Abilita Forwarding:  Riduce il numero di cicli in CPU agendo sulle operazioni 
  eseguite nella pipeline. Le istruzioni ALU, nello stadio EX, eseguono i calcoli 
  e scrivono i registri implicati direttamente senza  attendere la WB per tale operazione. 
  Lo stesso vale per le istruzioni Load, le quali accedono in memoria in MEM e 
  contemporaneamente scrivono sui registri senza attendere la WB.
- Abilita warnings: Mostra i warnings di parsing in una finestra, come se
  fossero degli errori.
- Sincronizza la GUI con la CPU nell'esecuzione multi-step: aggiorna la grafica
  con la CPU ad ogni passo di esecuzione quando il programma viene eseguito in
  modalità multi-step, ovvero tramite F4 o F8
- Selezione Lingua: Permette la scelta della lingua desiderata, (Inglese-Italiano).
- Selezione colori della pipeline: Permette di cambiare i colori che vengono
  associati, in ciascuna finestra, ai differenti stadi della pipeline.

E' inoltre possibile cambiare il linguaggio dell'interfaccia tramite l'opzione
"Selezione Lingua".

STRUMENTI
---------
- Dinero Frontend:  Consente di ottenere dati e informazioni dalla simulazione di cache,
  strettamente collegato all'output di DineroIV. Vanno inseriti i parametri per simulare 
  il tipo di cache scelta , e selezionato il percorso contenente l'eseguibile di DineroIV.
  L'opzione non viene abilitata sino alla terminazione dell'esecuzione del programma corrente.

FINESTRE
--------
- Tile: Ridispone le sei finestre ordinatamente.

AIUTO
-----
- Manuale
- Informazioni su Edumips64


-------------------------------
   Il file di configurazione
-------------------------------
All'interno del file .jar e' contenuto un file di configurazione, che registra
qualsiasi cambiamento nella configurazione del programma per permettervi di
ripristinare automaticamente le impostazioni.
